<!DOCTYPE html>
<html>

<head>
    <style>


  p {
    font-family: 'Metropolis-Regular';
    font-size: 17px;
    line-height: 1.9 ;
    color: #333;
    margin: 20px;
    text-align: justify;
     white-space:pre-line;
}

h1 {
  font-family: 'Metropolis-Regular';
    font-size: 17px;
    line-height: 1.9 ;
    color: #333;
    margin: 10px;
    text-align: justify;
    font-weight:bold;
}
    </style>
</head>
<body>
<h1>पहला विश्राम : येसु को प्राणदण्ड़ की आज्ञा दी जाती है।</h1>
<p>हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    महायाजक और जनता के नेता येसु को मरवा डालने के लिए परामर्श करते हैं। वे येसु को बाँधते हैं और उन्हें ले जाकर राज्यपाल पिलातुस के हवाले कर देते हैं। पिलातुस येसु में कोई दोष नहीं पाता है। फ़िर भी लोगों के दबाव में आकर वह येसु को प्राण-दण्ड की आज्ञा सुनाता है। वह पानी मंगाकर लोगों के सामने हाथ धोते हुए कहता है, “मैं इस धर्मात्मा के रक्त का दोषी नहीं हूँ”। पास्का पर्व के अवसर पर लोगों की इच्छा के अनुसार राज्यपाल एक कैदी को रिहा करता था। लोग बराब्बस नामक डाकू को रिहा करने की मांग करते हैं और पिलातुस उसे रिहा कर देता है। वह येसु को कोडे लगवा कर क्रूस पर चढ़ाने के लिए सैनिकों के हवाले कर देता है।
    हे प्रभु येसु, पिलातुस के सामने मौन साधना आपके लिए संभव था क्योंकि आपका यह अटल विश्वास था कि पिता ईश्वर हर हालत में आप के साथ हैं और उनकी रहस्यमय प्रज्ञा के सामने कौन बोल सकता है? आपने कहा था, “मुझे एक बपतिस्मा लेना है और जब तक वह नहीं हो जाता, मैं कितना व्याकुल हूँ” (लूकस 12:50)। हमारी मुक्ति का साधन - क्रूस, हमेशा आपके सामने था। निर्दोष होकर भी हम पापियों को बचाने हेतु, आपने प्राण-दण्ड़ की आज्ञा ग्रहण की और क्रूसमरण स्वीकार किया। हमारे अपराध क्षमा कीजिए तथा हमें पवित्र जीवन बिताने में मदद कीजिए। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>
<h1>गीत:</h1>
<p>येसु के प्राण दण्ड से
    हम सब को मुक्ति मिली
    राजाधिराज ईश ने
    क्रूस स्वीकार किया।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।
</p>
<h1>दूसरा विश्राम : येसु के कंधे पर क्रूस लादा जाता है।</h1>
<p>हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    सैनिक येसु को भवन के अन्दर ले जा कर उनके पास सारी पलटन एकत्र करते हैं। वे उनके कपड़े उतार कर उन्हें लाल चोंग़ा पहनाते हैं, काँटों का एक मुकुट गूंथ कर उनके सिर पर रखते हैं और उनके दाहिने हाथ में सरकण्डा थमा देते हैं। तब उनके सामने घुटने टेक कर वे यह कहते हुए उनका उपहास करते हैं, “यहूदियों के राजा, प्रणाम”। वे उन पर थूकते और सरकण्ड़ा छीन कर उनके सिर पर मारते हैं। इस प्रकार उनका उपहास करने के बाद, वे येसु के कंधे पर क्रूस लाद देते हैं और उन्हें क्रूस पर चढ़ाने ले चलते हैं। येसु मानव जाति की मुक्ति के लिए क्रूस-रास्ता शुरू करते हैं।
    हे प्रभु, आप को इसी का इंतज़ार था। आप की दृष्टि क्रूस पर ही टिकी हुई थी। वही मानव-मुक्ति का साधन था। शैतान जितना आप को क्रूस से हटाने का तंत्र रचता था, उस से भी अधिक तीव्र आप की इच्छा थी कि मानव-मुक्ति के वृक्ष को अपने कंधे पर रख कर उसके मुक्ति के फल मानव-संतानों को खिलायें। आपके अपार प्रेम के लिए धन्यवाद दे कर हम आज दृढ़प्रतिज्ञा करते हैं कि शैतान के विरुद्ध हमारी लडाई में आपकी शक्ति पर निर्भर रह कर हम आगे बढ़ते रहेंगे। मुझे आपकी कृपा प्रचुर मात्रा में प्रदान कीजिए कि मैं सत्य के मार्ग से कभी विचलित न होऊँ बल्कि निडर होकर उस पर ईमानदारी से चल सकूँ। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>
<h1>गीत:</h1>
<p>निर्बल को सहारा देकर
    क्या अपराध किया
    सबों का बोझ लादकर
    गिरने दिया उन्हें।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।
</p>
<h1>तीसरा विश्राम : येसु पहली बार क्रूस के नीचे गिरते हैं।</h1>
<p>हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    कलवारी पहाड़ी की ओर येसु की क्रूस-यात्रा आगे बढ़ती है। यूदस ने उन्हें पकड़वाया, पेत्रुस ने उन्हें अस्वीकार किया। अन्य शिष्य भी उन्हें छोड़ कर भाग गये थे। कोड़ों की मार से उन्हें असह्य दुख झेलना पड़ा था। क्रूस बहुत ही भारी था। वे फ़िसल कर ज़मीन पर गिर जाते हैं।
    हे प्रभु, नबी इसायाह ने आप ही के विषय में कहा था, “मैं वध के लिए ले जाये जाने वाले मेमने के सदृश भोला-भाला था। मैं नहीं जानता था कि वे यह कहते हुए मेरे विरुद्ध षड्यन्त्र रच रहे थे, ''हम वह हरा-भरा वृक्ष काट गिरायें। हम उसे जीवितों की दुनिया से उठा दें, जिससे उसका नाम लेने वाला कोई न रहे।'' हे प्रभु, आप हमारे पापों के बोझ के कारण ही धरती पर गिर पड़े, लेकिन हम पापियों के प्रति प्यार के खातिर आप पुन: उठ कर क्रूस ढ़ोते हुए आगे बढ़ते हैं। आपके असीम प्यार के लिए हम आपको धन्यवाद देते हैं और दृढ़्संकल्प करते हैं कि हम पुन: पाप नहीं करेंगे।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>
<h1>गीत:</h1>
<p> येसु के दुखों में शामिल
    माता ने आँसु बहाया
    शोकित दिल के दर्द से
    पुत्र को ढ़ारस दिया।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।
</p>

<h1>चौथा विश्राम : येसु अपनी शोकाकुल माता से मिलते हैं।</h1>
<p>हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    जब मूसा की संहिता के अनुसार शुद्धीकरण के दिन माता मरियम और संत यूसुफ़ बालक येसु को मंदिर में अर्पित कर रहे थे, तब सिमेयोन नामक धर्मी ने बालक येसु को गोद में लेकर ईश्वर की स्तुति करने के बाद माता मरियम से कहा था कि एक तलवार आपके हृदय को आर-पार भेदेगी। अब वह कथन पूरा होता है जब शोकाकुल माता मरियम की मुलाकात क्रूस लेकर आगे चलने वाले अपने प्यारे पुत्र से होती है। दोनों को अपार वेदना महसूस होती है। फ़िर भी वे अपने दुखों को भूल कर एक दूसरे के लिए आत्मीयता प्रकट करते हैं।
    हे प्यारे प्रभु, आपकी माता अंतिम क्षण तक आपके साथ रही। उन्होंने आपके मुक्ति-कार्य में अपना अमूल्य योगदान दिया। हमारे जीवन में दुख-तकलीफ़ एवं कठिनाईयों के समय उन्हीं की स्नेहभरी मध्यस्थता से हम भी मुक्ति का अनुभव कर सकें और एक दिन स्वर्ग पहुँच सकें। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>
<h1>गीत:</h1>
<p>दर्द से पीड़ित येसु को
    सिमोन ने दिया सहारा
    येसु के क्षीणित तन मन को
    पल भर आराम मिला।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।</p>
<h1>पाँचवाँ विश्राम : कुरेन निवासी सिमोन येसु को क्रूस ले चलने में मदद करते हैं।</h1>
<p>हे ख्रीस्त, हम आपकी आराधना करते और आपको धन्य मानते हैं।
    ्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    वे येसु को क्रूस पर चढ़ाने के लिए शहर के बाहर ले चलते हैं। यह सोचकर कि कमजोरी तथा थकावट के कारण येसु यह यात्रा पूरी नहीं कर पायेंगे, सैनिक कुरेन निवासी सिमोन, सिकन्दर और रूफ़ुस के पिता, को जो खेत से लौट रहा था, पकड़ लेते हैं और उसे येसु का क्रूस उठा कर ले चलने के लिए बाध्य करते हैं।
    हे प्रभु येसु, यह सिमोन का सौभाग्य था कि वे क्रूस-यात्रा में आपकी सहायता कर सके। हमें भी आपके मुक्ति-कार्य में सहयोग देने के असंख्य अवसर मिलते हैं। हमें अपनी कृपा प्रदान कीजिए कि हम ऐसे अवसरों को पहचान सकें और आपकी मदद करने में तत्पर बने रहें। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>
<h1>गीत:</h1>
<p>वेरोनिका ने भक्ति से
    येसु का चेहरा पोछा
    चेहरे की छाप रूमाल पर
    बन गया तोहफ़ा।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।
</p>

<h1>छठवाँ विश्राम : वोरोनिका येसु को अंगोछा देती है।</h1>
<p>हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    येसु की दुखभरी यात्रा आगे बढ़ती है। उन्हें सिपाही मारते जाते और उनका उपहास करते रहते हैं। इन सब विरोधियों के बीच वेरोनिका नामक एक स्त्री येसु के प्रति सहानुभूति व्यक्त करना तथा सांत्वना देना चाहती है। वह सैनिकों के बीच में से येसु के पास आती है तथा अपना तौलिया निकाल कर येसु का रक्त-रंजित चेहरा पोछती है। उस समय, येसु के पवित्र मुख का रूप उस तौलिये पर चमत्कारिक रूप से छप जाता है।
    हे प्रभु येसु, हमारे तथा सारी मानवजाति के पापों के खातिर आपको असह्य दुख सहना पड़ा। हम जानते हैं कि हिंसा के कारण पीड़ित लोगों में आपकी प्राण पीड़ा आज भी एक हकीकत है। हमें यह शक्ति दीजिए कि हम इस दुनिया में हिंसा को रोकने की चेष्टा कर सकें तथा अत्याचार से पीड़ित लोगों के प्रति सहानुभूति व्यक्त कर सकें। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>
<h1>गीत:</h1>
<p>दुश्मनों की कठोर क्रीड़ा
    असह्य बनती गयी
    दुर्बल होकर प्रभु येसु
    धरती पर गिर गये।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।</p>
<h1>सातवाँ विश्राम : येसु दूसरी बार गिरते हैं।</h1>
<p>हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    कलवारी पहाड़ी की ओर अपनी यात्रा के बीच येसु अपने को परित्यक्त महसूस करते हैं। “उनकी आकृति इतनी विरूपित की गयी थी कि वह मनुष्य नहीं जान पड़ता था; लोग देख कर दंग रह गये थे।“ (इसायाह 52:14) सैनिक उनकी हँसी उड़ाते हैं और उन्हें घसीटते- खींचते हैं। क्रूस के बोझ के नीचे वे दूसरी बार गिर जाते हैं।
    हे प्रभु, हम जानते हैं कि हमारे असंख्य पापों ने ही आपको बार-बार गिराया है। पाप के कारण गिरे हम पापियों को आपकी शक्ति पर आश्रय रख कर पुन: उठने तथा पश्चात्ताप कर आपके पवित्र मार्ग पर वापस आने की कृपा दीजिए। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>
<h1>गीत:</h1>
<p>नारियों का रूदन-विलाप
    पालनहार की खातिर।
    सांत्वन-वचन सुनाकर वे
    क्रूस लिये चले।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।
</p>

<h1>आठवाँ विश्राम : येरूसालेम की स्त्रीयाँ येसु के लिए विलाप करती हैं।</h1>
<p>हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    लोगों की भारी भीड़ उनके पीछे-पीछे चल रही है। उनमें नारियाँ भी हैं, जो अपनी छाती पीटते हुए उनके लिए विलाप कर रही हैं। येसु उनकी ओर मुड़ कर कहते हैं, “येरूसालेम की बेटियों, मेरे लिए मत रोओ। अपने लिए और अपने बच्चों के लिए रोओ, क्योंकि वे दिन आ रहे हैं, जब लोग कहेंगे- धन्य हैं वे स्त्रियाँ, जो बाँझ हैं; धन्य हैं वे गर्भ, जिन्होंने प्रसव नहीं किया और धन्य हैं वे स्तन, जिन्होंने दूध नहीं पिलाया।... यदि हरी लकड़ी का हाल यह है, तो सूखी लकड़ी का क्या होगा?”
    हे प्रभु येसु, आपने अपने दुखों को भी भूल कर येरूसालेम की स्त्रियों को सांत्वना दी। आपने कहा था, “थके-माँदे और बोझ से दबे हुए लोगों, तुम सभी मेरे पास आओ। मैं तुम्हें विश्राम दूँगा। मेरा जुआ अपने ऊपर ले लो और मुझ से सीखो।“ (मत्ती 11:28-29) हमें अपनी कृपा प्रदान कीजिए कि ज़िन्दगी की राह में आगे बढ़ते समय हम अपने भाई-बहनों का ख्याल करें और कष्ट और दुख झेलते समय भी उनकी मदद कर सकें। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>
<h1>गीत:</h1>
<p>धरती पर गिरकर उठते हैं
    धरती के सृजनहार।
    मानव पाप असंख्य से
    गिर गये पालनहार।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।</p>

<h1>नौवाँ विश्राम : येसु तीसरी बार क्रूस के नीचे गिरते हैं।</h1>
<p> हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    अब येसु को आगे चलना असंभव-सा लग रहा है। वे “अपने पर किया हुआ अत्याचार धैर्य से सहते गये और चुप रहे। वध के लिए ले जाये जाने वाले मेमने की तरह और ऊन कतरने वाले के सामने चुप रहने वाली भेड़ की तरह उन्होंने अपना मुँह नहीं खोला” (इसायाह 53:7)। उन्हें असह्य शारीरिक और मानसिक पीड़ा सहनी पड़ती है। उनके खून की बूँदें ज़मीन पर टपकती रहती हैं। उन्हें इतनी थकान महसूस होती है कि वे आगे चल नहीं पाते और पुन: धरती पर गिर जाते हैं।
    हे प्रभु येसु, आपने हमारे पापों का बोझ अपने ऊपर उठा लिया। हमारे असंख्य पापों और अनेक गुनाहों ने आपको बार-बार धरती पर गिराया। हम अपने पापों पर पश्चात्ताप करते हुए आपसे विनती करते हैं – हम पापियों पर दया कीजिए और हमारे गुनाह माफ़ कर दीजिए। जब हमारे जीवन का बोझ असह्य बन जाता है, तब हम निराश न हो, बल्कि आपकी कृपा से उसे हमारी और सारी मानव जाति की मुक्ति के लिए अर्पित कर सकें। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>
<h1>गीत:</h1>
<p>फ़ूलों को सजानेवाले को
    वस्त्रों से वंचित किया
    तारणहार प्रभुजी ने
    मौन धारण किया।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।
</p>
<h1>दसवाँ विश्राम: सैनिक येसु के कपड़ों को उतारते हैं।</h1>
<p>
     हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    कलवारी पहुँचने पर सैनिक येसु को क्रूस पर चढ़ाने की तैयारी करते हैं। उनके घावों से निकले रक्त के कारण शरीर से चिपके हुए कपड़ों को वे निर्दयतापूर्वक खींच कर उतारते हैं। सैनिक उनके कपड़े ले लेते हैं और कुरते के सिवा उन कपड़ों के चार भाग कर देते हैं- हर सैनिक के लिए एक भाग। उस कुरते में सीवन नहीं था, वह ऊपर से नीचे तक पूरा-का-पूरा बुना हुआ था। वे आपस में कहते हैं, “हम इसे नहीं फ़ाड़ें। चिट्ठी ड़ाल कर देख लें कि यह किसे मिलता है”। इस प्रकार धर्मग्रन्थ का यह कथन पूरा हो जाता है – उन्होंने मेरे कपड़े आपस में बाँट लिये और मेरे वस्त्र पर चिट्ठी ड़ाली।
    हे प्रभु येसु, जब क्रूर सैनिकों ने आपका कपड़ा उतारा था और आपका अपमान किया गया, तब आपने चुपचाप सब कुछ सह लिया। आपने अपने जीवन की कुर्बानी दे कर मनुष्य को ईश्वरीय गरिमा का वस्त्र पहनाया। हमारी मदद कीजिए कि हम अपने मरणशील शरीर में पाप का राज्य स्वीकार न करें और उसकी वासनाओं के अधीन न रहें (रोमियों 6:12)। आपकी कृपा से हम शरीर की वासनाएँ तृप्त करने का विचार छोड़ दें और आपको धारण करें। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>
<h1>गीत:</h1>
<p>अमर बनाने सभी को
    येसु ने कुर्बानी दी
    कलवारी के शिखिर चढ़ कर
    शैतान को कुचल दिया।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।
</p>
<h1>ग्यारहवाँ विश्राम : येसु क्रूस पर ठोके जाते हैं।</h1>
<p> हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है
    वे उस जगह पहुँचते हैं, जो गोलगोथा अर्थात खोपड़ी की जगह कहलाती है। वहाँ पर सैनिक येसु के हाथ-पैरों पर कीले लगा कर उन्हें क्रूस पर ठोक देते हैं। पिलातुस इब्रानी, लातीनी और यूनानी भाषा में एक दोषपत्र लिखवा कर क्रूस पर लगवा देता है – “येसु नाज़री, यहूदियों का राजा”। जनता खड़ी हो कर यह सब देख रही है। नेता यह कहते हुए उनका उपहास करते हैं, “इसने दूसरों को बचाया। यदि यह ईश्वर का मसीह और परमप्रिय है, तो अपने को बचाये”।
    हे प्रभु, हम जानते हैं कि जब यह तम्बू, पृथ्वी पर हमारा यह घर, गिरा दिया जायेगा, तो हमें ईश्वर द्वारा निर्मित एक निवास मिलेगा जो हाथ का बना हुआ नहीं है और अनन्त काल तक स्वर्ग में बना रहेगा। इसलिए हम इस शरीर में कराहते रहते और उसके ऊपर अपना स्वर्गीक निवास धारण करने की तीव्र अभिलाषा करते हैं (2 कुरिन्थियों 5:1-2)। हमारे समाज में दूसरों के कल्याण के लिए चलने वाले कितने पैरों को बुराई की ताकतें आलोचना की कील लगा कर रोकती है! सत्य और न्याय की सेवा में उठने वाले कितने हाथों को अंधकार की शक्तियाँ रोकने की कोशिश करती हैं! हे प्रभु, मुझे शक्ति दीजिए कि मैं अपने हाथ-पैरों को तेरे राज्य की स्थापना के लिए समर्पित कर सकूँ। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>
<h1>गीत:</h1>
<p>भेड़ों के प्यार की खातिर
    अपने प्राण दे दिये
    पिता के हाथों में अपनी
    आत्मा भी सौंप दी।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।</p>
<h1>बारहवाँ विश्राम : येसु क्रूस पर मर जाते हैं।</h1>
<p> हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    वे कलवारी पहाड़ी पर येसु को क्रूस पर चढ़ाते हैं। वे उनके साथ दो कुकर्मियों को भी क्रूस पर चढ़ाते हैं- एक को उनके दायें और एक को उनके बायें। कठोर दर्द महसूस करने के बीच येसु कहते हैं, “पिता, इन्हें क्षमा कर, क्योंकि ये नहीं जानते कि क्या कर रहे हैं”। सूर्य के छिप जाने से तीसरे पहर तक सारे प्रदेश में अँधेरा छाया रहा। मन्दिर का परदा बीच से फ़ट कर दो टुकड़े हो गया। येसु ऊँचे स्वर से पुकार कर कहते हैं, “पिता, मैं अपनी आत्मा को तेरे हाथों सौंपता हूँ” और यह कह कर वे अपने प्राण त्याग देते हैं। इस प्रकार नबी इसायाह का कथन पूरा हुआ - “वे उन्हें बन्दीगृह और अदालत ले गये; कोई उनकी परवाह नहीं करता था। वह जीवितों के बीच में से उठा लिया गया है और वह अपने लोगों के पापों के कारण मारा गया है।“ (इसायाह 53:8)
    हे प्रभु येसु, आपने हमारे खातिर, हमारे पापों का हिसाब चुकाने के लिए, (रोमियों 6:12) अपने जीवन की कुर्बानी दी है। ऐसा वर दीजिए कि हम यह कभी न भूलें कि हमारा पुराना स्वभाव आपके साथ क्रूस पर चढ़ाया जा चुका है, जिससे पाप का शरीर मर जाये और हम फ़िर पाप के दास न बनें (रोमियों 6:6)। हमारी सहायता कीजिए कि हम बुराई से हार न मानें, बल्कि भलाई द्वारा बुराई पर विजय प्राप्त करें (रोमियों 12:21)। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।</p>

<h1>गीत:</h1>
<p>माँ की ममता ने प्यार से
    जिस सुत को संवारा था
    उसी की लाश गोद में
    तलवार दिल को भेदा।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।
</p>
<h1>तेरहवाँ विश्राम : येसु की लाश क्रूस पर से उतारी जाती है।</h1>
<p> हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    अरिमथिया के यूसुफ़, जो यहूदियों के भय के कारण येसु का गुप्त शिष्य था, पिलातुस से येसु का शव ले जाने की अनुमति माँगता है। अनुमति पाकर यूसुफ़ येसु का शव ले जाता है और उसे माता मरियम की गोद में रख देता है।
    हे माता मरियम, प्रभु येसु को अपने गर्भ में धारण करने के समय से लेकर क्रूस के बलिदान तक आप ने हमारे मुक्ति-कार्य में सहभागिनी के रूप में अपनी भूमिका निभायी। अपने पुत्र की लाश को अपनी गोद में रखते समय आपने असह्य दुख का अनुभव किया। हमें अपनी सन्तान के रूप में स्वीकार कर आप हमें आशा और आनन्द प्रदान करती हैं। हमारी मदद कीजिए कि हम ख्रीस्तीय होने के हमारे गौरव के अनुसार अपना जीवन बिता सकें। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।</p>
<h1>गीत:</h1>
<p>कंधों पर क्रूस ले लेकर
    तुम मेरे पीछे आओ
    मुक्ति पाने की राह पर
    पीछे मुड़ना नहीं।
    पापी हैं हम सभी प्रभु, पापी हैं हम सभी
    करुणामय येसु हम पर तू, बरसा दया तेरी।</p>
<h1>चौदहवाँ विश्राम : येसु की लाश कब्र में रखी जाती है।</h1>
<p>
     हे ख्रीस्त, हम आपकी आराधना करते और आपको धन्य मानते हैं।
    क्योंकि आपने अपने पवित्र दुखभोग, मरण एवं पुनरुत्थान द्वारा दुनिया को बचाया है।
    अरिमथिया के यूसुफ़ और निकोदेमुस मिलकर येसु की लाश को दफ़न के लिए तैयार करते हैं। यहूदियों की दफ़न की प्रथा के अनुसार, वे उसे सुगन्धित द्रव्यों के साथ छालटी की पट्टियों में लपेटते हैं और पास वाली बारी में पत्थर में खुदी हुई नई कब्र में रख देते हैं। कब्र के मुँह पर एक बड़ा सा पत्थर रख कर वे शोकाकुल हो चले जाते हैं। इस प्रकार नबी इसायाह का यह कथन पूरा हो गया। “यद्यपि उन्होंने कोई अन्याय नहीं किया था और उनके मुँह से छ्ल-कपट की बात नहीं निकली थी, फ़िर भी उनकी कब्र विधर्मियों के बीच बनायी गयी और वह धनियों के साथ दफ़नाया गया है।“ (इसायाह 53:9)
    हे प्रभु, जीवित रहते समय आप को अपना सिर रखने के लिए भी जगह नहीं मिली। मरने पर आपके शरीर को दूसरों की कब्र में रखा गया। सब कुछ के मालिक होने पर भी सब कुछ खोने वाली आपकी विनम्रता में मुझे भी सहभागिता प्रदान कीजिए। स्वर्ग की ओर हमारी इस तीर्थयात्रा में हमें अपनी कृपा प्रदान कीजिए ताकि हम विनम्रता तथा सहनशीलता के साथ ख्रीस्तीय जीवन बिता सकें। आमेन।
    मृत विश्वासी परमेश्वर की दया से स्वर्ग का अनन्त सुख प्राप्त करें।
    आमेन।
</p>


</body>

</html>