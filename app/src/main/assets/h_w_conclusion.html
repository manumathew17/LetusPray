<!DOCTYPE html>
<html>

<head>
    <style>


  p {
    font-family: 'Metropolis-Regular';
    font-size: 17px;
    line-height: 1.9 ;
    color: #333;
    margin: 20px;
    text-align: justify;
     white-space:pre-line;
}

h1 {
  font-family: 'Metropolis-Regular';
    font-size: 17px;
    line-height: 1.9 ;
    color: #333;
    margin: 10px;
    text-align: justify;
    font-weight:bold;
}
    </style>
</head>
<body>
<p>हे स्नेहमय पिता ईश्वर, आपने अपने निजी पुत्र को भी नहीं बचाया, बल्कि हम सबों के लिए उन्हें अर्पित किया (रोमियों 8:32)। प्रभु येसु ने मनुष्य का रूप धारण करने के बाद मरण तक, हाँ क्रूस पर मरण तक, आज्ञाकारी बन कर अपने को और भी दीन-हीन बना लिया (फ़िलिप्पियों 2:8)। उन्होंने कोई पाप नहीं किया था और उनके मुख से कभी छ्ल कपट की बात नहीं निकली। वे अपने शरीर में हमारे पापों को क्रूस के काठ पर ले गये, जिससे हम पाप के लिए मृत हो कर धार्मिकता के लिए जीने लगे (1 पेत्रुस 2:22-24)। उन्होंने भविष्य में प्राप्त होने वाले आनन्द के लिए क्रूस का कष्ट स्वीकार किया और उसके कलंक की कोई परवाह नहीं की (इब्रानियों 12:2)। आपने मसीह में अपना सामर्थ्य प्रदर्शित कर उन्हें मृतकों में से पुनर्जीवित किया और स्वर्ग में अपने दाहिने बैठाया।
 हम आप से सविनय विनती करते हैं कि हमारे जीवन की कठिनाईयों के बीच में भी आप पर हमारा भरोसा दृढ़ बना रहे। हमारा दृढ़विश्वास है कि जब मृत्यु द्वारा यहाँ का हमारा निवास समाप्त हो जायेगा तो हमें स्वर्ग का नित्य निवास प्राप्त होगा। हमें ऐसा वर दीजिए कि कोई भी विपत्ती, संकट, अत्याचार, भूख, नग्नता, जोखिम या तलवार हमें आपके प्यार से कभी वंचित न करें। यह प्रार्थना हम करते हैं, हमारे प्रभु ख्रीस्त के द्वारा। आमेन।
 संत पिता के मनोरथ के लिए और पापियों के मनफ़िराव के लिए हम प्रार्थना करें।
</p>
<p>हे हमारे पिता, तू जो स्वर्ग में है; तेरा नाम पवित्र माना जाए।
    तेरा राज्य आए; तेरी इच्छा जैसी स्वर्ग में पूरी होती है, वैसे पृथ्वी पर भी हो।
    हमारी दिन भर की रोटी आज हमें दे।
    और जिस प्रकार हम ने अपने अपराधियों को क्षमा किया है, वैसे ही तू भी हमारे अपराधों को क्षमा कर।
    और हमें परीक्षा में न ला, परन्तु बुराई से बचा; क्योंकि राज्य और पराक्रम और महिमा सदा तेरे ही हैं।
    आमीन।
</p>
<p>प्रणाम मरिया कृपा पूर्ण,
    प्रभु तेरे साथ है.
    धन्य है तू स्त्रियों में,
    और धन्य है तेरे गर्भ का फल येसु.
    हे संत मरिया,
    परमेश्वर की माँ,
    प्रार्थना कर हम पापियों के लिए,
    अब और हमारे मरने के समय,
    आमेन.

    पिता और पुत्र और पवित्रात्मा की महिमा होवें</p>

</body>
</html>