<!DOCTYPE html>
<html>

<head>
 <style>


 p {
 font-family: 'Metropolis-Regular';
 font-size: 17px;
 line-height: 1.9 ;
 color: #333;
 margin: 20px;
 text-align: justify;
 white-space:pre-line;
}

h1 {
 font-family: 'Metropolis-Regular';
 font-size: 17px;
 line-height: 1.9 ;
 color: #333;
 margin: 10px;
 text-align: justify;
 font-weight:bold;
}
 </style>
</head>
<body>
<h1>പ്രരംഭാഗാനം </h1>
<p>കുരിശിൽ മരിച്ചവനേ,കുരിശാലേ
 വിജയം വരിച്ചവനേ,
 മിഴിനീരോഴുക്കിയങ്ങേ, കുരിശിന്റെ
 വഴിയേവരുന്നു ഞങ്ങൾ.

 ലോകൈകനാഥാ,നിൻ
 ശിഷ്യനായ്ത്തീരുവനാശിപ്പോ നെന്നുമെന്നും
 കുരിശു വഹിച്ചു നിൻ
 കാല്‍പാടു പിഞ്ചെല്ലാൻ
 കല്പിച്ച നായകാ.

 നിൻ ദിവ്യരക്തത്താലെൻ പാപമാലിന്യം
 കഴുകേണമേ,ലോകനാഥാ.</p>

<h1>പ്രാരംഭ പ്രാർത്ഥന</h1>
<p>നിത്യനായ ദൈവമേ, ഞങ്ങൾ അങ്ങയെ ആരാധിക്കുന്നു.പാപികളായ മനുഷ്യർക്കു വേണ്ടി ജീവൻ ബലികഴിക്കുവാൻ തിരുമനസ്സായ കർത്താവേ ഞങ്ങൾ അങ്ങേയ്ക്കു നന്ദി പറയുന്നു.

  അങ്ങു ഞങ്ങളെ സ്നേഹിച്ചു:അവസാനം വരെ സ്നേഹിച്ചു .സ്നേഹിതനു വേണ്ടി ജീവൻ ബലികഴിക്കുന്നതിനെക്കാൾ വലിയ സ്നേഹമില്ലെന്ന് അങ്ങ് അരുളിച്ചെയ്തിട്ടുണ്ടല്ലോ.പീലാത്തോസിന്‍റെ ഭവനം മുതൽ ഗാഗുൽത്താ വരെ കുരിശും വഹിച്ചു കൊണ്ടുള്ള അവസാനയാത്ര അങ്ങേ സ്നേഹത്തിന്റെ ഏറ്റം മഹത്തായ പ്രകടനമായിരുന്നു. കണ്ണുനീരിന്റെയും രക്തത്തിന്റെയും ആ വഴിയിൽകൂടി വ്യാകുലയായ മാതാവിന്റെ പിന്നാലെ ഒരു തീർത്ഥ യാത്രയായി ഞങ്ങളും അങ്ങയെ അനുഗമിക്കുന്നു.സ്വർഗ്ഗത്തിലേയ്ക്കുള്ള വഴി ഞെരുക്കമുള്ളതും,വാതില്‍ ഇടുങ്ങിയതുമാണെന്ന് ഞങ്ങളെ അറിയിച്ച കർത്താവേ,ജീവിതത്തിന്റെ ഓരോ ദിവസവും ഞങ്ങൾക്കുണ്ടാകുന്ന വേദനകളും കുരിശുകളും സന്തോഷത്തോടെ സഹിച്ചുകൊണ്ട് ആ ഇടുങ്ങിയ വഴിയിൽക്കൂടി സഞ്ചരിക്കുവാൻ ഞങ്ങളെ സഹായിക്കണമേ .

  കർത്താവേ അനുഗ്രഹിക്കണമേ.
  പരിശുദ്ധ ദേവമാതാവേ,
  ക്രൂശിതനായ കത്താവിന്റെ തിരുമുറിവുകൾ എന്റെ ഹൃദയത്തിൽ പതിപ്പിച്ചുറപ്പിക്കണമേ.</p>

</body>
</html>